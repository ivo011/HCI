---
title: Rusi zbog nogometa tuže Twitch i žele ga kompletno blokirati u Rusiji
date: 2019-11-03
author: IP
keywords:
    - twitch
---

## Rusi zbog nogometa tuže Twitch i žele ga kompletno blokirati u Rusiji

Mutna je budućnost interneta u Rusiji, a pod prijetnjom je sada i dostupnost popularne streaming platforme Twitch. Naime, ruska tvrtka Rambler Group odlučila 
je podići sudsku tužbu kojom od Twitcha traže odštetu od 2,9 milijardi dolara, kao i potpunu blokadu streaming platforme na području Rusije.
Interesantno, povod tužbi zapravo nema veze s gamingom koji je osnovni sadržaj na Twitchu. Sporno je što su neki korisnici Twitcha u Rusiji 
emitirali prijenos utakmica engleske Premier lige, čime je povrijeđeno ekskluzivno pravo prijenosa koje za Rusiju drži upravo Rambler Group. 
Kako stoji u tužbi, takvo što se dogodilo više od 36 tisuća puta.